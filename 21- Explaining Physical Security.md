# Explaining Physical Security

## PHYSICAL SECURITY CONTROLS

- المقصود هنا بال Physical Security هو اني اعمل control علي الحاجات الملموسه اللي عندي بحيث احمي نفسي من السرقه او الهجمات
- ممكن انك تتحكم او تحط الcontrols بتاعتك علي الاماكن الحساسه اللي عندك زي الserver room او الخزنه او اماكن توصيل كابلات الشبكه وهكذا
- ال Physical Access علي فكره بيعتمد علي التلت مصطلحات اللي درسناهم قبل كدا وهما :
1. Authentication
2. Authorization
3. Accounting

---

## SITE LAYOUT, FENCING, AND LIGHTING

### Barricades and Entry/Exit Points

- دي معناها الحواجز اللي بحطها عشان امنع الدخول للمكان ده
- انت مثلا لو ماشي بالعربيه بتاعتك ولقيت في كمين شرطه وحاطين حواجز بتعرف اني معناها مش مسموحلك تعدي الا لما يسمحو ليك تعدي بعد ما يشوفو رخصتك مثلا او يفتشوك
- وهكذا مثلا في بقيت الاماكن مثلا زي ملعب الكوره

### Fencing

- دي السياج اللي انا بحطو حولين المكان عشان اعرف اني المكان ده ممنوع الدخول ليه وانها منطقه محظوره او منطقه عسكريه مثلا

### Lighting

- الاضواء مهمه جدا فال Physical Control
- لازم يكون في نور عشان مثلا الحارس اللي واقف علي الباب يشوف الدنيا حوليه
- وعشان لو مركب كاميرات مثلا الحاجه اللي الكاميرا بتصورها تبان
- لو في عندي جراج مثلا لازم يكون في نور عشان اللي بيركن يشوف
- خلي بالك وجوء الاضواء بيخلي الناس تشعر بالراحه والامان
- مع عدم وجود نور والدنيا ضلمه لو في حرامي مثلا مش هعرف اشوفه وممكن يدخل من غير ما اخد بالي منه

---

## GATEWAYS AND LOCKS

- مهم جدا لازم احط بوابات مش هسيبها عايمه كدا يعني

### Physical

- النوع دا بيمثل البوابات القديمه اللي بتتفتح بمفتاح عادي جدا ودي طريقه قديمه شويه بالنسبه للمؤسسات والشركات

![image.png](image.png)

### Electronic

- دا النوع بقي الحديث اللي ممكن الباب يتفتح ببصمه الصباع او بكارت مثلا او ب PIN Code مش بتشوف ف الفنادق مثلا بيفتحو ابواب الاوض بكارت كدا هو ده

![image.png](image%201.png)

### Mantraps

- دي عامله زي المصيده كدا لما باجي ادخل حد لباب معين بخليه يدخل في اوضه مغلقه كدا الاول عشان اتابع تحركاته وبعد كدا يدخل

![image.png](image%202.png)

---

## ALARM SYSTEMS

1. **Circuit alarm**

-دا نوع من الانذار بيشتغل لما تشغل النور او تقفله

1. **Motion detection alarm**

-نوع انذار بيرن لما يكون في تحركات مشبوهه ف المكان فا بيبدأ يديك انذاكر

1. **Noise detection alarm**

-دا بيشتغل لما يكون في ضوضاء فالمكان يعني مثلا ممكن يكون حد حاطط انذار عند الخزنه فا لما حد يحاول يفتح الخزنه تلاقيه بيلاحظ اني في صوت فا يرن علاطول

---

## SECURITY GUARDS AND CAMERAS

### SECURITY GUARDS

- الجارد كله مميزات بس هو عيبه واحد وهنقول كل ده دلوقتي
- بص يا سيدي اول حاجه الجارد اول حاجه انو بيراقب كل حاجه وبيعمل هيبه ف المكان يعني لو في حرامي مثلا ويكتشف اني في جارد فا ممكن يراجع نفسه تاني
- بياخد اكشن علاطول يعني لو شاف حد مثلا بيحاول يسرق فا بيروح يمنعه علاطول
- عيبه الوحيد انه غالي وهيكلفك راتب وخلي بالك دا مش هيكون جارد واحد بس لأ دول كتير فا بعض الشركات بتلجأ للكاميرات

### CAMERAS

- رخيصه ومش هتكلفك كتير مش زي الجارد
- هترصدلك كل حاجه
- عيوبها انها مبتاخدش اكشن يعني لو في حد بيسرق هيا عليها تصوره بس متقدرش تمنعه
- غير كدا ممكن يحصل فيها عطل او تفصل

---

## SECURE AREAS

- المناطق الامنه اللي بيكون فيها assets حرجه فالشركه بتاعتي زي اوضة الdata center مثلا او اوضة توصيلات الشبكه
- **air gapped host** دا مصطلح بنقوله للحاجه اللي بنفصلها بعيد عن الشبكه
- **vault** دا برضو مصطلح بنقوله علي الاوضه اللي متأمنه بشكل كبير ومينفعش اي حد يخشها غير اللي مسموح ليهم بس

---

## SECURE DATA DESTRUCTION

- تخيل معايا كدا لو انت كان عندك ورق مهم او DVD او CD او HDD كان عليه بيانات بس انت خلاص مبقتش عاوزه فا ترميه تخيل معايا انك ممكن حد دور وراك وعرف يوصل للهارد ده مثلا او للورق ده ويوصل لبيانات مهمه
- الورق هنا امره اسهل بنقطعه حته حته وبعد كدا نرميه فا دي تمام طب الهارد؟
- اقولك بقي الهارد بيكون في applications بتعملك overwrite علي البيانات اللي عالهارد يعني ايه برضو؟
- ببساطه انت الهارد بتاعك بيكون عليه معلومات وبيانات خاصه بيك الapp ده هيستبدلها ببيانات تانيه ملهاش اي قيمه او بيانات وهميه عشان لو حد عرف يوصل للهارد ده مش هيلاقي اي حاجه تفيده ودا تكنيك بنقول عليه **sanitizing**

---

![image.png](image%203.png)